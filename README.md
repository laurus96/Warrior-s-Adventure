Descrizione:

Per la realizzazione del progetto si è scelto di sviluppare un videogioco.
Il videogioco sarà di stampo GDR (gioco di ruolo) online web-based dove ogni utente avrà la
possibilità di sfidare altri giocatori all’interno della sessione di gioco. Ogni duello sarà strutturato con
la meccanica dei turni. Ogni giocatore dovrà scegliere se attaccare o difendersi e in caso di necessità
potrà decidere di utilizzare delle pozioni di cura oppure di arrendersi di fronte alla forza del nemico.
Al termine della sfida ogni giocatore guadagnerà esperienza, necessaria per poter salire di livello e
per aumentare le statistiche (Forza, Vitalità, Difesa) del proprio personaggio e un premio in denaro
che verrà sottratto dal giocatore che avrà perso. Il denaro presente all’interno del mondo di gioco
potrà̀essere utilizzato per acquistare pozioni di cura, armature e armi. Ogni settimana saranno
organizzati dei tornei dal Game master che si occuperà della creazione, della gestione e dei premi da
dare ai partecipanti.
Ogni utente dovrà prima di tutto registrarsi per poter accedere e iniziare a giocare. È previsto un
massimo di tre personaggi per ogni utente. Ogni personaggio avrà la propria classe di partenza
(Guerriero, Paladino o Cavaliere) con le proprie statistiche iniziali. I dati verranno memorizzati
all’interno di un database. Sarà presente una figura che amministrerà gli account di gioco degli
utenti.
Il videogioco non si limita solo a duelli contro altri giocatori, sarà possibile giocare e progredire il
proprio equipaggiamento anche affrontano delle missioni. Quando un giocatore accetta una
missione, una volta avviata ci saranno degli scontri casuali contro le creature del mondo di gioco. La
ricompensa per ogni missione sarà: un ammontare di punti esperienza e un premio in denaro che
varierà al variare della difficoltà della missione. In alcune missioni speciali sarà possibile ricevere
come ricompensa delle armature o armi esclusive della missione, per tanto tali missioni non sono
ripetibili una volta completate, le armi avranno dei benefici rispetto alle armi in vendita dal
mercante.
I giocatori potranno decidere di fondare dei gruppi, chiamati clan, dove sarà possibile giocare in
gruppo. Sarà presente la figura del capo clan che avrà fondato il gruppo, avrà i privilegi per:
aggiungere nuovi giocatori o di cacciare dei giocatori dal clan.
